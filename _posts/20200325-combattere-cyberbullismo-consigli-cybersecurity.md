---
layout: post
date: 2020-03-25T10:18:38+00:00
permalink: /combattere-cyberbullismo-consigli-cybersecurity/
title:  "Combattere il cyberbullismo: alcuni consigli di cybersecurity"
author: Dr Ivan Ferrero
image: assets/images/cyberbullismo-cybersecurity-consigli.jpeg
categories:
  - Educazione Digitale per i Genitori
  - Adolescenti e Social Media
tags:
  - social media per gli adolescenti
  - Educazione digitale per adulti
  - socializzazione
  - adolescenti e videogames
  - cybersecurity
featured: false
---

# Combattere il cyberbullismo: alcuni consigli di cybersecurity

Con la costante diffusione di internet e di strumenti digitali è inevitabile che si parli sempre di più di **sicurezza informatica** – o cybersecurity – e di educazione digitale e contrastato ai pericoli di internet.

Pericoli che possono andare dal semplice malware – semplice per modo di dire – che infetta il nostro dispositivo, a truffe e naturalmente al cyberbullismo, il quale si verifica sempre più spesso attraverso app di comunicazione come WhatsApp e social network. 

## Che cos'è il cyberbullismo?

Il cyberbullismo si verifica attraverso i dispositivi digitali come telefoni cellulari, computer, e tablet. 

Si tratta dell’invio, della condivisione, di qualsiasi informazione negativa, oscena o falsa, come immagini, testi o video che possono compromettere le informazioni personali della persona vittima dell’attacco e danneggiare la sua reputazione e autostima.

Molte volte si trasforma in un vero e proprio crimine. 

Oltre ad occuparsi di virus e tentativi di phishing, gli esperti di sicurezza informatica propongono anche alcune tattiche e metodi per sfuggire ai cyber bulli e per proteggere la propria identità online.

1.	**Cosa condividere online**

Il primo punto – fondamentale – è riflettere sempre su ciò che si condivide online.

Nonostante esistano delle funzioni per cancellare un post o un’immagine, difficilmente questa scomparirà davvero una volta che è stata caricata e condivisa online.

Dunque riflettere sempre su cosa si pubblica online, soprattutto se sono foto che ci ritraggono.

2.	**Back up** 

I back up, oltre ad essere utili per salvare i nostri documenti, sono utili anche come prove in caso di cyberbullismo e/o truffe digitali: proprietà di foto e documenti, dati personali, dati di navigazione.

Anche messaggi e chat possono essere salvati come archivio in modo da avere sempre delle prove dalla nostra parte. 

3.	**Leggere bene le impostazioni**

Per ogni servizio online che utilizzate, sia esse un social network o un semplice sito con account, leggete sempre le impostazioni sulla privacy: questo vi farà capire con chi e come vanno condivise le vostre informazioni personali.

E naturalmente ci sarà l’opzione per togliere la condivisone con determinate persone.

Se questo non dovesse bastare a fermare certi atteggiamenti che vi danno fastidio bloccate ed eliminate la persona che vi danneggia.

4.	**Protezione password e account**

Un altro consiglio utile sia per evitare truffe sia per evitare di finire nel mirino di haters e bulli.

Create dunque delle password forti, inaccessibili seguendo questi consigli:

•	Unione casuale di numeri, lettere e simboli
•	Più di 8 caratteri
•	Password univoca per ogni account

Se avete bisogno di aiuto per creare e gestire le vostre password potete affidarvi ad un **password manager.**

È estremamente importante che le password siano forti per non dare l’opportunità, né ad hacker né a bulli, di entrare nei nostri profili. 

5.	**Siti e connessioni sicure**

Un’altra precauzione che si può prendere - sia da adulti sia da adolescenti – per evitare la diffusione senza controllo dei nostri dati personali è di visitare solo siti sicuri.

## Come fare a riconoscerli?

Controllate che sia segnalato con il protocollo https, che sia verificato se si tratta di un e-commerce, e attenzione anche su forum e chat: leggete sempre con attenzione i regolamenti e non diffondete mai informazioni personali a sconosciuti.

Un altro metodo per evitare che le vostre informazioni e dati sensibili vengano intercettati ed usati per scopi poco onesti è utilizzare una protezione per la vostra connessione, chiamata virtual private network. 

Esistono [VPN in Italia](https://www.expressvpn.com/it/vpn-server/italy-vpn) che possono essere attivate su ogni dispositivo e rendono voi e i vostri dati invisibili a qualunque tipo di tracciamento e intercettazione.  

L’ultimo consiglio dato sia da esperti di cybersecurity sia da associazioni e polizia di stato è quello di educarsi - e dunque educare i minori - al digitale: capire i pro e i contro, gli strumenti e i metodi di utilizzo della rete può portare a costruire un ambiente digitale più sano. 
