---
id: 949
title: Quanto conosci dei videogames di tuo figlio? Piccolo manuale dei videogames.
date: 2018-04-17T15:20:32+00:00
author: Dr Ivan Ferrero
layout: post
guid: https://www.bullismoonline.it/?p=949
permalink: /piccolo-manuale-videogames/
image: /wp-content/uploads/2017/11/Video-games-Piccolo-manuale-per-videogiocatori.jpg
categories:
  - Cyberbullismo ed Educazione Digitale per i Genitori
  - Featured
  - Libri sul Cyberbullismo
tags:
  - adolescenti e videogiochi
  - davide_morosinotto
  - Featured
  - genitori digitali
  - libri sul cyberbullismo
---
Quando si parla di Educazione Digitale si pensa sempre alle piattaforme di Social Network.
Sebbene queste costituiscano una parte importante nella vita dei nostri figli, e di conseguenza anche riguardo ai rischi che i nostri ragazzi corrono in Rete, dobbiamo ricordare che esiste un'altra categoria di prodotti digitali a cui i nostri figli fanno largo riferimento nelle loro giornate: <strong>i videogames</strong>.

Eppure nei miei eventi di formazione di Educazione Digitale per i Genitori noto che spesso esistono profonde lacune e una grande confusione.
Questo è dovuto anche al fatto che i nostri figli cambiano spesso piattaforme, giochi, App, per cui per noi adulti risulta molto difficile rimanere costantemente aggiornati su questo aspetto della vita digitale dei nostri ragazzi.

La buona notizia è che, nonostante questi continui cambiamenti, è possibile raggruppare i videogiochi in categorie relativamente stabili che, una volta conosciute, ci permettono di fare maggiore chiarezza su quali sono gli strumenti digitali che i nostri figli installano sui loro dispositivi.

Ho così chiesto a Davide Morosinotto, co-autore di <strong>Video games - Piccolo manuale per videogiocatori</strong>, edito da <a href="http://www.editorialescienza.it/" target="_blank" rel="nofollow noopener">Editoriale Scienza</a> e acquistabile su Amazon <strong><a href="https://www.amazon.it/gp/product/8873078656/ref=as_li_qf_sp_asin_il_tl?ie=UTF8&amp;tag=ivanpsy06-21&amp;camp=3414&amp;creative=21718&amp;linkCode=as2&amp;creativeASIN=8873078656&amp;linkId=9229f1f1e0203559831cd08942a0b7e4">QUI</a></strong>, di parlarcene più approfonditamente.
<h1>Quando si parla di Educazione Digitale e dell’uso consapevole degli strumenti tecnologici, solitamente si pensa ai social network. Perché per questo libro avete deciso di focalizzarvi sui video games?</h1>
Perché i videogiochi sono un universo sempre più grande, ancora in espansione.
E sempre più spesso stanno diventando (anzi, dovremmo dire che sono già diventati) degli ecosistemi complessi che li rendono <a href="https://www.bullismoonline.it/generazione-multitasking-adolescenti-tra-tecnologia-ed-emozioni/">veri e propri mezzi di comunicazione</a>... o piattaforme di acquisto online di beni e servizi, da pagare con soldi veri.
Insomma, per usare una metafora, vent'anni fa i videogame assomigliavano a una partita di pallone al campetto sotto casa. Oggi invece ci troviamo davanti a giganteschi luna park globali. E nessuno abbandonerebbe un minore davanti all'ingresso di Disney World con una carta di credito in mano, dicendo: "tanto è un gioco, ci rivediamo qui questa sera".
<h1>Secondo le vostre ricerche qual è il valore che i nostri ragazzi danno ai loro videogiochi, al di là dell’aspetto puramente ludico?</h1>
Il problema è proprio questo: spesso i ragazzi <strong>non vanno al di là dell'aspetto ludico</strong>. E questo è un danno prima di tutto per loro, perché i giochi sono fantastici (noi autori del libro siamo prima di tutto accaniti videogiocatori) ma per poterli apprezzare al meglio è utile conoscere anche come funzionano sul lato tecnico; quali sono le "regole" per giocare in modo produttivo e divertente, soprattutto online; quali sono le strategie più produttive per spendere bene il proprio budget; come gestire il proprio tempo libero; e come parlare di giochi con gli altri, perché le passioni, se sono davvero tali, prima o poi vanno condivise!
<h1>Perché un genitore dovrebbe conoscere anche le tipologie dei videogiochi che i loro figli giocano? Non basta conoscere le loro piattaforme social?</h1>
Ci sono due ottimi motivi. Il primo è che molti giochi, oggi, sono anche <a href="https://www.bullismoonline.it/clash-of-clans-rapporto-adolescenti/">piattaforme social</a>. Ovvero luoghi dove si possono incontrare altre persone, dai compagni di classe a perfetti sconosciuti che vivono dall'altra parte del mondo, e interagire con loro. In senso molto ampio: oltre a giocare insieme, è spesso possibile parlarsi a voce, o scriversi messaggi, o scambiare contenuti. Per questo è importante applicare a questi spazi online le <strong>regole di prudenza e di "netiquette"</strong>, cioè di galateo della Rete, che valgono sui "normali" social network.

Il secondo buon motivo è che, se una volta i giochi erano per lo più adatti "a tutti", oggi esistono titoli e contenuti davvero per ogni fascia d'età. In certi ambienti, i videogiochi vengono ancora considerati come cose da ragazzini, ma oggi l'età media dei videogiocatori è di 35 anni, e il numero di giocatori ultracinquantenni è quasi pari a quello dei giocatori minorenni (<a href="https://www.statista.com/statistics/189582/age-of-us-video-game-players-since-2010/" target="_blank" rel="nofollow noopener">dati sugli Stati Uniti d'America nel 2017</a>). Come è ovvio l'industria offre sempre più titoli dedicati ai giocatori adulti: sono titoli bellissimi, che però hanno contenuti davvero<strong> non adatti ai più giovani</strong>.

L'unico modo per prendere una decisione informata è, appunto, informarsi.

<a href="https://www.statista.com/statistics/189582/age-of-us-video-game-players-since-2010/" rel="nofollow"><img style="width: 100%; height: auto !important; max-width: 1000px; -ms-interpolation-mode: bicubic;" src="https://www.statista.com/graphic/1/189582/age-of-us-video-game-players-since-2010.jpg" alt="Statistic: Age breakdown of video game players in the United States in 2017 | Statista" /></a>
<h1>Il vostro libro potrebbe essere definito un vademecum per i grandi che spesso non hanno idea dei giochi che i loro figli installano sui loro smartphone. Come possono utilizzare questa consapevolezza per entrare in relazione con loro?</h1>
I giochi sono divertenti. Nascono per questo, ed è un aspetto che non va mai dimenticato. I giochi da sempre sono anche <strong>un modo per entrare in relazione con gli altri</strong>, rafforzare legami di gruppo e di squadra, creare complicità. Per questo il gioco può diventare un modo di passare il tempo e condividere momenti con i ragazzi. E una maggiore consapevolezza ovviamente permette anche di non rinunciare al ruolo principale degli adulti, che è quello di fare da guida e indirizzare sui prodotti più giusti e adatti alle singole predisposizioni, e all'età.
<h1>Un aspetto che mi ha colpito del vostro libro è che avete suddiviso i videogiochi nelle varie categorie, e per ognuna di esse avete descritto i rischi a cui i nostri ragazzi vanno incontro.
Trovi che esistano degli elementi in comune tra le varie categorie a cui un genitore dovrebbe fare attenzione? Quali?</h1>
Le <strong>modalità online</strong>: come dicevamo prima i videogame permettono a volte di entrare in relazione con amici vicini e lontani o sconosciuti, quindi è importante applicare le <a href="https://www.bullismoonline.it/identita-digitale-defender-adolescenti-privacy/">opportune prudenze</a> (non rivelare mai la propria età, i propri dati personali, ecc.)

Le <strong>modalità di pagamento</strong>: ci sono giochi che costano grosse cifre, magari possono essere regalati per Natale o il compleanno, ma poi promettono decine di ore di divertimento. Altri non costano nulla, ma incentivano il giocatore a spendere regolarmente per ottenere potenziamenti, nuovi livelli, eccetera.
Ogni sistema ha i suoi lati positivi e negativi, conoscerli permette di non commettere errori in base alle proprie necessità.

L'<strong>età di riferimento</strong>: non tutti i giochi sono "per ragazzi". E i giochi per adulti non sono davvero adatti ai più giovani. Spesso quando sui giornali si parla in modo negativo di videogiochi, il fattore scatenante è un gioco vietato ai minori finito nelle mani di un ragazzino o ragazzina. Ma con un po' di attenzione si può evitare questo problema.
<h1>Quale suggerimento potremmo dare ai genitori riguardo a questo argomento?</h1>
Il più semplice è fare attenzione all'<a href="https://it.wikipedia.org/wiki/Pan_European_Game_Information"><strong>etichetta PEGI</strong></a>, un sistema di autoregolamentazione seguito da tutti i produttori di giochi europei, che per ogni titolo indica l'età minima consigliata e utili avvertente sui contenuti quali "gioco online", "gioco d'azzardo", "violenza".

<img class="aligncenter size-large wp-image-951" src="https://www.bullismoonline.it/wp-content/uploads/2018/04/PEGI_Pan_European_Game_Information-730x271.png" alt="PEGI Pan European Game Information" width="730" height="271" />
<h1>Terminiamo con una autovalutazione: perché secondo te un genitore dovrebbe leggere il vostro libro?</h1>
Perché è divertente, speriamo. Può essere letto dagli adulti o dai ragazzi o meglio ancora da adulti e ragazzi insieme, può essere discusso e messo alla prova. Magari in una famiglia si può scoprire una passione nuova e un nuovo modo di passare insieme il tempo. Se fosse così, potremmo ritenerci molto soddisfatti.

Potete acquistare il libro direttamente cliccando sull'immagine qui sotto: si tratta di un link di affiliazione, per cui ad ogni acquisto effettuato attraverso questo click la Amazon riconoscerà a noi una piccola percentuale: a voi non costa nulla di più, per noi un grande contributo che ci aiuta a sostenere le spese di gestione di questo portale.
<h1 style="text-align: center;">Acquistalo ora su Amazon: clicca sull'immagine</h1>
<img class="aligncenter wp-image-790 size-thumbnail" src="https://www.bullismoonline.it/wp-content/uploads/2017/10/down-arrow-green-2304007_redux-95x75.png" alt="down-arrow-green-2304007_redux" width="95" height="75" />

<a href="https://www.amazon.it/gp/product/8873078656/ref=as_li_qf_sp_asin_il_tl?ie=UTF8&amp;tag=ivanpsy06-21&amp;camp=3414&amp;creative=21718&amp;linkCode=as2&amp;creativeASIN=8873078656&amp;linkId=9229f1f1e0203559831cd08942a0b7e4"><img class="aligncenter wp-image-845 size-large" src="https://www.bullismoonline.it/wp-content/uploads/2017/11/Video-games-Piccolo-manuale-per-videogiocatori-730x933.jpg" alt="Video games - Piccolo manuale per videogiocatori" width="730" height="933" /></a>

<img class="aligncenter wp-image-789 size-thumbnail" src="https://www.bullismoonline.it/wp-content/uploads/2017/10/up-arrow-green-2304007_redux-95x75.png" alt="up-arrow-green-2304007_redux" width="95" height="75" />
<h1 style="text-align: center;">Acquistalo su Amazon! Clicca sull'immagine!</h1>
