---
id: 280
title: 'Effetto Proteus &#8211; Rappresentazione di Sé e formazione dell&#8217;identità'
date: 2015-03-12T09:10:59+00:00
author: Mariarosaria Imbimbo
layout: post
guid: http://www.bullismoonline.it/?p=280
permalink: /effetto-proteus-rappresentazione-di-se-formazione-identita/
friskamax_page_subtitle:
  - ""
friskamax_page_title_bg:
  - "0"
friskamax_page_title_op:
  - upload
friskamax_review_titles:
  - 'a:1:{i:0;s:10:"New Title ";}'
friskamax_review_scores:
  - 'a:1:{i:0;d:0;}'
friskamax_review_total:
  - "0"
friskamax_review_summary:
  - ""
friskamax_review_advanced:
  - "0"
friskamax_review_title:
  - Review Scores
friskamax_review_type:
  - bar
friskamax_review_score_text:
  - ""
friskamax_review_enable_categories:
  - "0"
friskamax_review_enable_user_rating:
  - "0"
friskamax_sidebar:
  - ""
warta_post_views_count:
  - "2915"
ssb_post_sites:
  - 'a:6:{s:6:"reddit";i:0;s:5:"email";i:1;s:2:"fb";i:0;s:7:"twitter";i:0;s:5:"gplus";i:1;s:9:"pinterest";i:1;}'
social_share_button_share_count:
  - 'a:6:{s:6:"reddit";i:0;s:5:"email";i:1;s:8:"facebook";i:0;s:7:"twitter";i:0;s:11:"google-plus";i:1;s:9:"pinterest";i:1;}'
image: /wp-content/uploads/2015/03/effetto-proteus-identità-digitale.jpg
categories:
  - Cyberbullismo ed Educazione Digitale per i Genitori
  - Ricerche Scientifiche sul Cyberbullismo
tags:
  - effetto proteus
  - identità digitale
  - identità virtuale
  - proteus effect
---
<p style="text-align: justify;"><a href="http://www.bullismoonline.it/wp-content/uploads/2015/03/effetto-proteus-identità-digitale.jpg"><img class=" size-full wp-image-288 aligncenter" src="http://www.bullismoonline.it/wp-content/uploads/2015/03/effetto-proteus-identità-digitale.jpg" alt="effetto-proteus-identità-digitale" width="640" height="480" /></a>Diversi studi hanno indagato quanto l'autopresentazione di Sé nei mondi virtuali influisca sul comportamento dei soggetti sia online che offline.
In particolare due studiosi della Stanford University, Nick Yee e Jeremy N. Bailenson, hanno coniato il termine <strong><i>Proteus effect</i></strong> per designare quel fenomeno secondo cui i soggetti che abitano mondi virtuali potrebbero conformarsi alle aspettative e agli stereotipi in merito all'identità che decidono di assumere attraverso gli avatar.<!--more--></p>
<p style="text-align: justify;">Da sempre gli ambienti virtuali sono designati come i luoghi – o <strong><i>nonluoghi</i></strong> secondo la definizione dell'antropologo Marc Augé – in cui maggiormente i giovani ed i giovanissimi affermano il proprio <i>Essere</i> grazie ai legami sociali sviluppati in Rete.</p>
<p style="text-align: justify;">Ma l'adolescenza è considerata, da Erikson ai nostri giorni, come il periodo critico per la formazione dell'identità.
Dove per <strong><i>identità</i></strong> si intende la manifestazione del proprio <i>Essere</i>; mentre la parola <strong><i>crisi</i></strong> non assume un'accezione negativa, quanto piuttosto designa il momento precedente e determinante la rinascita del Sé.
Ed il fatto che tale periodo si sia allungato nel corso degli anni, non costituisce di per sé un elemento rassicurante.
Mi spiego meglio. Erikson parla di <strong><i>moratoria psicosociale</i></strong> come di un periodo in cui l'adolescente sospende le scelte esistenziali per sperimentare esperienze, ruoli ed identità diverse.
In questa prospettiva <a title="Adolescenti: i Grandi Naviganti del Web [SLIDES]" href="http://www.bullismoonline.it/cyberbullismo-convergenza-di-un-disagio/">Internet offrirebbe un luogo altro, rispetto al mondo reale</a>, dove poter sperimentare una propria autonomia dagli altri (in primis dai genitori), acquisire fiducia nelle proprie capacità ed incrementare l'autostima.
Inoltre, la creazione e la presenza in Rete di un altro Sé garantisce al soggetto di essere percepito come <strong>sempre presente</strong> dagli altri cybernauti, specie se l'altro Sé assume la forma di un avatar. Ed è per questo che nella CMC - comunicazione mediata dal computer - per esistere in quanto individui e per partecipare a forme di socialità con altre persone, <a title="Siamo consapevoli dei rischi derivanti dalla perdita del nostro smartphone?" href="http://www.bullismoonline.it/siamo-consapevoli-dei-rischi-derivanti-da-la-perdita-del-nostro-smartphone/">occorre rimanere <strong>sempre connessi</strong>.</a></p>
<p style="text-align: justify;">L'<strong><em>effetto Proteus</em></strong> si avvicina al SIDE model (Social Identity Model of Deindividuation Effects), una teoria sviluppatasi nella psicologia sociale e negli studi sulla comunicazione, che spiega gli effetti dell'anonimità attraverso la CMC sul comportamento in gruppo.
Tuttavia c'è una differenza tra i due concetti teorici. Il SIDE model ipotizza che appartenere ad un gruppo sociale, anche se virtuale, influisce sulla percezione che si ha di sé e degli altri; di conseguenza il comportamento dell'avatar, si conformerebbe agli altri membri del gruppo per rinforzare appunto il bisogno di appartenenza e vicinanza (bisogni vitali per l'adolescente).
L'<strong><em>effetto Proteus</em></strong> invece ha luogo anche quando il soggetto si trova da solo, in assenza di altri cybernauti.
Dai risultati degli esperimenti svolti da Nick Yee e Jeremy N. Baileson negli ultimi anni si evince che <a title="Adolescenti e Cyberbullismo: convergenza di un Disagio [SLIDES]" href="http://www.bullismoonline.it/cyberbullismo-adolescenti-convergenza-disagio-conferenza/">le scelte della autorappresentazione online influiscono sul nostro comportamento.
</a>Infatti, tutti i soggetti sottoposti ai suddetti studi sperimentali hanno scelto, per rappresentarsi negli ambienti virtuali, un avatar che differisce dal loro <em>Essere</em> reale.
Un avatar giovane, attraente, forte ed atletico, percepito dagli altri utenti in Rete come estroverso, più intimo e amichevole.
Anche l'altezza dell'avatar si è dimostrata essere influente sull'eteropercezione del soggetto.
Infatti un avatar piuttosto alto offre la sensazione del potere e del prestigio e i soggetti rappresentati da un tale Sé virtuale in genere si conformano a tali aspettative.</p>
<p style="text-align: justify;">Ma non è solo il comportamento dei soggetti online ad essere influenzato dall'auto e dall'eteropercezione dell'avatar.
Questo influenza anche la percezione che si ha di sé una volta tornati offline, ossia nella real life. Infatti non si può realmente scindere il Sé virtuale dell'avatar dal Sé reale del nostro corpo fisico, in quanto le esperienze vissute con un corpo influenzano quelle con l'altro.</p>
<p style="text-align: justify;">A seguito di queste continue assimilazioni e contaminazioni tra mondi, corpi e Sé, si viene a delineare un <strong><em>protean self</em></strong>, un sé coerente ma non unico, frutto del nostro tempo, dell'incertezza di una società frammentata, dalle continue trasformazioni e delle infinite possibilità dell'Essere. Secondo L. Giuliano il <strong><em>protean self</em></strong> descrive</p>

<blockquote>
<p style="text-align: justify;">un'identità multipla ma integrata, capace di sviluppare una fluidità adeguata alle necessità e alla cultura del nostro tempo senza perdere i riferimenti morali.</p>
</blockquote>
<p style="text-align: justify;">Ma, d'altra parte si potrebbe affermare anche che, <strong><span style="line-height: 1.53846154;">se l'identità del soggetto non è ancora formata, come nel caso degli adolescenti, e se Internet offre infinite possibilità di <em>Essere</em>, ne consegue anche che il/la ragazzo/a potrebbe continuare all'infinito il periodo della <em>moratoria psicosociale</em> di Erikson, procrastinando la scelta di definire il proprio <em>Essere</em> e preferendo una fluidità senza confini sociali e morali.</span></strong></p>

<h4 style="text-align: justify;"><strong>Fonti:</strong></h4>
<span style="font-family: 'Times New Roman', serif;"><span style="font-size: medium;">Augé M., "I nuovi confini dei nonluoghi", Corriere della Sera, 12/07/2010, pa. 29</span></span>

<span style="font-family: 'Times New Roman', serif;"><span style="font-size: medium;">Erikson E., "Identity: Youth and Crisis", 1968, trad. it. "Gioventù e crisi d'identità", Armando, Roma, 1974</span></span>

<span style="font-family: 'Times New Roman', serif;"><span style="font-size: medium;">Giuliano L., "I padroni della menzogna. Il gioco delle identità e dei mondi virtuali", Meltemi, Roma, 1997</span></span>

<span style="font-family: 'Times New Roman', serif;"><span style="font-size: medium;">Pravettoni G., "Web Psychology", Guerini e Associati, Milano, 2002</span></span>

<span style="font-family: 'Times New Roman', serif;"><span style="font-size: medium;">Yee N., Bailenson J., "The Proteus Effect: the effect of transformed Self-Representation on behavior", </span></span><span style="font-family: 'Times New Roman', serif;"><span style="font-size: medium;"><i>Human Communication Research</i></span></span><span style="font-family: 'Times New Roman', serif;"><span style="font-size: medium;">, 33, 2007</span></span>

<span style="font-family: 'Times New Roman', serif;"><span style="font-size: medium;">Yee N., Bailenson J., "The Proteus Effect: implications of transformed Digital Self- Representation on online and offline behavior", </span></span><span style="font-family: 'Times New Roman', serif;"><span style="font-size: medium;"><i>Communication Research</i></span></span><span style="font-family: 'Times New Roman', serif;"><span style="font-size: medium;">, vol.36, n.2, 2009</span></span>