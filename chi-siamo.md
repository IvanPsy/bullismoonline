---
id: 556
title: Chi siamo
date: 2017-06-24T14:05:45+00:00
author: Dr Ivan Ferrero
layout: page
image: /wp-content/uploads/2014/09/stop-bully-logo.jpg
permalink: /chi-siamo/
---

Perchè Bullismo Online?

Il progetto di Bullismo Online nasce da un'idea del Dr Ivan Ferrero e della D.ssa Daniela Zacchi, con la missione di portare una corretta informazione su una tematica così importante per i nostri ragazzi (e non solo) e sempre più emergente.
Per questo scopo abbiamo preferito un taglio divulgativo e che allo stesso tempo non disdegni le visite dei Professionisti del settore.
Il Cyberbullismo è un fenomeno di Rete, per cui è necessario fare Rete se vogliamo combatterlo.
Se desideri aiutarci allora scorri in fondo a questa pagina per capire come.
Anche l'invio di una tua tesi di laura o la scrittura di un articolo può fare un'enorme differenza.

Il Direttore Tecnico e Scientifico Dr Ivan Ferrero.
Psicologo delle Nuove Tecnologie.
Le Nuove Tecnologie nella testa e la Psicologia nel cuore amo definirmi uno <strong>Psicologo Digitale.</strong>
Mentre mi laureavo in Psicologia (nel 2003) e mi specializzavo in Analisi Bioenergetica (nel 2010, con un'attenzione particolare per la gestione delle nostre emozioni), e mentre facevo esperienza con i ragazzi adolescenti (dal 2000), mi inoltravo sempre più nel Mondo Virtuale, convinto che <strong>non puoi trattare un argomento con professionalità se non lo vivi a fondo.</strong>
Attualmente unisco la passione per la Psicologia con quella per le Nuove Tecnologie, studiando come queste ultime stanno cambiando il nostro modo di vivere e di percepire la Realtà.
In particolare <strong>Cyberbullismo, Dipendenza di Internet, Gioco d'Azzardo Online,</strong> sono tematiche che <strong>stanno coinvolgendo fasce di popolazione sempre più giovani e sulle quali spesso troviamo molta disinformazione.</strong>
Da molto tempo opero principalmente sul Web, attraverso servizi di Psicologia Online, scrittura di libri, ed altre collaborazioni sia nazionali che internazionali, promuovendo la nascita di una corretta Cittadinanza Digitale e rimanendo in contatto con i miei lettori per mezzo dei miei canali sociali.

I nostri autori

![](/assets/images/Daniela-Zacchi.jpg){: .rounded-circle}

**Dr.ssa Daniela Zacchi**

Il Mondo del sociale, e in particolare Infanzia e Adolescenza, hanno da sempre attirato la mia attenzione tanto che mi definisco <strong>Psicologa dei bambini e degli adolescenti</strong>.
Mentre mi laureo in Psicologia (nel 2007) e mi specializzo in Mediazione familiare (nel 2011), amplio la mia conoscenza operando in diverse realtà educative e scolastiche. Entro così in contatto diretto con gli adolescenti e le dinamiche del gruppo dei pari, nella convinzione che<strong> i giovani abbiano bisogno di guide adulte con le quali rapportarsi e confrontarsi.</strong>
Attualmente unisco il mio interesse per la Psicologia e il Mondo sociale attraverso la creazione di progetti di prevenzione primaria su tematiche come il <strong>cyberbullismo</strong>, la <strong>Devianza minorile</strong>, le <strong>Condotte a rischio</strong>, <strong>tematiche che si riscontrano in modo sempre più precoce nei giovani di oggi e rispetto alle quali è importante informare in modo corretto.</strong>
Da diversi anni opero anche sul Web, cercando di diffondere e promuovere una corretta Cultura psicologica, attraverso l'uso dei social network, scrivendo articoli e promuovendo una serie di iniziative di sensibilizzazione rispetto agli argomenti di mio interesse.

---

![](/assets/images/Mariarosaria-Imbimbo.jpg){: .rounded-circle}

**Dr.ssa Mariarosaria Imbimbo**

Da operatrice di frontiera nel mondo del sociale, in particolare le dipendenze e il disagio dei minori, a <strong>Psicologa di frontiera</strong>: le nuove frontiere che ha spalancato il web.
Prima ancora di laurearmi in Psicologia (nel 2012) decido di entrare in <strong>con-tatto</strong> con diverse e complesse realtà, convinta che questo fosse <strong>l'unico modo per comprendere ed accogliere l'altro.
In questi anni ho sviluppato sia una forte predisposizione ed attenzione alla gestione delle emozioni, sia un particolare interesse per l'influenza del mondo virtuale sulla formazione dell'identità.
Attualmente unisco il mio interesse per la Psicologia, i Giovani e le Dipendenze attraverso progetti di prevenzione primaria su tematiche come il <strong>Cyberbullismo</strong>, la <strong>Dipendenza da Internet</strong> e da <strong>Videogiochi</strong>, il <strong>Gioco d'Azzardo</strong>, le <strong>Condotte a rischio</strong>, tematiche che non appartengono solo ai giovani, ma anche agli adulti.
Per questo, tali progetti sono diversificati in base ai destinatari, ma hanno una matrice comune: fornire una chiara e corretta informazione, al fine di ridurre i rischi per l'insorgenza delle suddette problematiche.
Da diverso tempo opero anche sul Web, con l'intento di promuovere il BenEssere Psicologico e sensibilizzare la popolazione in merito alle problematiche di mio interesse, attraverso l'uso dei social network e scrivendo articoli.

---

![](/assets/images/Alessia-Sorgato.jpg){: .rounded-circle}

**Avv. Alessia Sorgato**

Avvocato cassazionista si è sempre occupata di processo penale.
Da sette anni è specializzata in difesa di donne e minori.
Ha scritto otto volumi giuridici.
Nel 2014 ha pubblicato Giù le mani dalle donne per Mondadori che ha vinto 12 premi.
Collabora con centri antiviolenza e l'osservatorio nazionale sostegno vittime.
Ha fondato con altri l'associazione Amici della Casa dei Diritti del Comune di Milano.

Gestisce <a href="http://sorgato.it" target="_blank" rel="nofollow noopener noreferrer">il suo sito personale</a> e <a href="https://www.facebook.com/Donnecheimparanoadifendersi/" target="_blank" rel="nofollow noopener noreferrer">la sua pagina Facebook</a>, in cui svolge la sua opera di divulgazione contro la violenza sulle donne.

---

![](/assets/images/Alessandra-Fabriani.jpg){: .rounded-circle}

**Alessandra Fabriani**

Alessandra Fabriani è una <strong>Terapista della neuropsicomotricità dell’Età Evolutiva</strong>, anche chiamati Neuropsicomotricisti.
Si occupa dal 2007 della <strong>valutazione e del trattamento delle difficoltà e dei disturbi dell’età evolutiva</strong> che riguardano l’aspetto motorio, prassico, visuo-percettivo, comportamentale e relazionale in ambito neuropsichiatrico infantile.
Ha collaborato in questi anni con diversi centri di riabilitazioni, e da qualche anno svolge attività privata in equipe.
Ogni giorno la sua missione è aiutare i bambini e i loro genitori a <strong>costruire un futuro sereno</strong>, laddove si incontrano difficoltà e ostacoli che insieme ai miei colleghi cerca di rendere più semplici e superabili.
Nel frattempo si è anche appassionata del web e così, dopo essersi formata con dei corsi, oggi si occupa anche di scrittura sul web, social media ed educazione digitale.
Gestisce il sito <a href="http://www.passieparole.it/" target="_blank" rel="nofollow noopener">Passi e parole</a>.

I nostri compagni di avventura, partner con cui stiamo collaborando o ai quali abbiamo fornito i nostri servizi. Se anche tu vuoi proporci una partnership compila il form che trovi qui sotto.

Hai un'idea e desideri contribuire al progetto?
Inviaci la tua idea o il tuo materiale compilando il form qui sotto!
